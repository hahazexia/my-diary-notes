# 《原本大学微言》读书笔记
[南怀瑾选集.第十卷-豆瓣链接](https://book.douban.com/subject/1132606/)

第一篇 开宗明义

一、原本《大学》的原貌

大学之道，在明明德，在亲民，在止于至善。知止而后有定，定而后能静，静而后能安，安而后能虑，虑而后能得。物有本末，事有终始，知所先后，则近道矣。

古之欲明明德于天下者，先治其国；欲治其国者，先齐其家；欲齐其家者，先修其身；欲修其身者，先正其心；欲生其心者，先诚其意；欲诚其意者，先致其知；致知在格物。

物格而后知至，知至而后意诚，意诚而后心正，心正而后身修，身修而后家齐，家齐而后国治，国治而后天下平。

自天子以至于庶人，一是皆以修身为本。其本乱，而末治者否矣。其所厚者薄（bo2），而其所薄者厚，未之有也。此谓知本，此谓知之至也。

所谓诚其意者，毋（wu2）自欺也。如恶（wu4）恶（e4）臭，如好（hao4）好（hao3）色，此之谓自谦（qie4 慊）。故君子必慎其独也。小人闲居为（wei2）不善，无所不至。见君子而后厌然，掩其不善，而著其善。人之视己，如见其肺肝然，则何益矣？此谓诚于中，形于外。故君子必慎其独也。曾子曰：“十目所视，十手所指，其严乎！”富润屋，德润身，心广体胖（pan2），故君子必诚其意。

诗云：“瞻彼淇澳（yu4），菉（lu4）竹猗（yi1）猗（yi1）。有斐（fei3）君子，如切如磋，如琢如磨。瑟兮僴（xian4）兮！赫兮喧兮！有斐君子，终不可諠(xuan1)兮。”如切如磋者，道学也。如琢如磨者，自修也。瑟兮僴兮者，恂（xun2）慄（li4）也。赫兮喧兮者，威仪也。有斐君子，终不可諠兮者，道盛德至善，民之不能忘也。

诗云：“于戏（wu1 hu1 呜呼）！前王不忘。”君子贤其贤而亲其亲，小人乐其乐而利其利，此以没（mo4）世不忘也。康诰（gao4）曰：“克明德。”大（tai4 太）甲曰：“顾諟（shi4）天之明命。”帝典曰：“克明峻德。”皆自明也。

汤之盘铭曰：“苟日新，日日新，又日新。”康诰（gao4）曰：“作新民。”诗云：“周虽旧邦，其命惟新。”是故君子无所不用其极。

诗云：“邦畿（ji1）千里，惟民所止。”诗云：“缗蛮（min2 man2）黄鸟，止于丘隅（yu2）。”子曰：“于止知其所止，可以人而不如鸟乎？”诗云：“穆穆文王，于（wu1 乌）缉熙敬止。”为人君，止于仁。为人臣，止于敬。为人子，止于孝。为人父，止于慈。与国人交，止于信。子曰：“听讼，吾（wu2）犹人也。必也使无讼乎！”无情者，不得尽其辞。大畏民志，此谓知本。

所谓修身在正其心者：身有所忿懥（fen4 zhi4），则不得其正；有所恐惧，则不得其正；有所好乐（hao4 le4），则不得其正；有所忧患，则不得其正；心不在焉，视而不见，听而不闻，食而不知其味。此谓修身在正其心。

所谓齐其家在修其身者：人，之其所亲爱而辟（pi4 僻）焉，之其所贱恶（wu4）而辟焉，之其所畏敬而辟焉，之其所哀矜（jin1）而辟焉，之其所敖（ao4 傲）惰而辟焉。故好（hao4）而知其恶（e4），恶（wu4）而知其美者，天下鲜（xian3）矣。故谚有之曰：“人莫知其子之恶（e4）。莫知其苗之硕。”此谓身不修，不可以齐其家。

所谓治国必齐其家者，其家不可教（jiao4），而能教人者，无之。故君子不出家，而成教于国。

孝者，所以事君也。弟（ti4 悌）者，所以事长（zhang2）也。慈者，所以使众也。康诰（gao4）曰：“如保赤子。”心诚求之，虽不中，不远矣。未有学养子，而后嫁者也。一家仁，一国兴仁；一家让，一国兴让；一人贪戾，一国作乱；其机如此。此谓一言偾（fen4）事，一人定国。

尧舜率天下以仁，而民从之。桀纣（jie2 zhou4）率天下以暴，而民从之。其所令反其所好（hao1），而民不从。是故君子有诸己，而后求诸人。无诸己，而后非诸人。所藏（cang2）乎身不恕，而能喻诸人者，未之有也。故治国在齐其家。

诗云：“桃之夭夭，其叶蓁蓁（zhen1 zhen1）。之子于归，宜（yi2）其家人。”宜其家人，而后可以教（jiao4）国人。诗云：“宜兄宜弟。”宜兄宜弟，而后可以教国人。诗云：“其仪不忒（te4），正是四国。”其为父子兄弟足法，而后民法之也。此谓治国在齐其家。

所谓平天下在治其国者：上老老，而民兴孝；上长长（zhang2 zhang2），而民兴弟（ti4 悌）；上恤孤，而民不倍（bei4 背）。是以君子有絜矩（xie2 ju3）之道也。所恶（wu4）于上，毋（wu2）以使下；所恶于下，毋以事上；所恶于前，毋以先后；所恶于后，毋以从前；所恶于右，毋以交于左；所恶于左，毋以交于右；此之谓絜矩（xie2 ju3）之道。

诗云：“乐只君子，民之（zhi3）父母。”民之所好好（hao4 hao4）之，民之所恶恶（wu4 wu4）之，此之谓民之父母。诗云：“节彼南山，维石岩岩。赫赫师尹（yin3），民具尔瞻。”有国者不可以不慎；辟（pi4 僻），则为天下僇（lu4 戮）矣。

诗云：“殷（yin3）之未丧师，克配上帝。仪监（jian4 鉴）于殷，峻命不易。”道得众则得国，失众则失国。是故君子先慎乎德；有德此有人，有人此有土，有土此有财，有财此有用。德者，本也；财者，末也。外本内末，争民施夺。是故财聚则民散，财散则民聚。是故言悖而出者，亦悖而入；货悖而入者，亦悖而出。

康诰（gao4）曰：“惟命不于常。”道善则得之，不善则失之矣。楚书曰：“楚国无以为宝，惟善以为宝。”舅犯曰：“亡人无以为宝，仁亲以为宝。”秦誓曰：“若有一介臣，断断兮，无他技，其心休休焉，其如有容焉；人之有技，若己有之；人之彦圣，其心好（hao4）之，不啻（chi4）若自其口出；寔（shi2 实）能容之。以能保我子孙黎民，尚亦有利哉！人之有技，媢嫉（mao4 ji2）以恶（wu4）之；人之彦圣，而违之俾（bi3）不通；寔（shi2 实）不能容。以不能保我子孙黎民，亦曰殆哉！”

唯仁人放流之，迸（bing3 屏）诸四夷，不与同中国。此谓唯（wei4 wei2）仁人为能爱人，能恶（wu4）人。见贤而不能举，举而不能先，命也；见不善而不能退，退而不能远，过也。好（hao4）人之所恶（e4），恶（wu3）人之所好（hao3），是谓拂人之性，菑（zi1 灾）必逮夫（fu2）身。是故君子有大道，必忠信以得之，骄泰以失之。

生财有大道，生之者众，食之者寡，为之者疾，用之者舒，则财恒足矣。仁者以财发身，不仁者以身发财。未有上好（hao4）仁，而下不好（hao4）义者也；未有好义，其事不终者也；未有府库财，非其财者也；孟献子曰：“畜（xu4）马乘，不察于鸡豚；伐冰之家，不畜牛羊；百乘（sheng4）之家，不畜聚敛之臣，与其有聚敛之臣，宁有盗臣。”此谓国不以利为利，以义为利也。长（zhang3）国家而务财用者，必自小人矣。彼为善之。小人之使为国家，菑（zi1 灾）害并至，虽有善者，亦无如之何矣。此谓国不以利为利，以义为利也。